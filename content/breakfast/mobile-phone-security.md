---
title: "မိုဘိုင်းဖုန်းများ၏ လုံခြုံရေးအကြောင်း "
date: 2020-02-28T00:03:24+06:30
type: "post"
image: "/images/shutterstock_320041463-1-900x506.jpg"
---







MOBILE ဖုန်းတစ်လုံး၏ အလုပ်လုပ်ပုံအား အခြေခံအားဖြင့် ၄ ပိုင်းခွဲခြားကြည့်နိုင်သည် 

<!--more-->

Smart - ဖုန်းတစ်လုံး၏ လုပ်ဆောင်ချက်များ ပိုမိုမြန်ဆန်တိကျလာစေသည့် အပိုင်းဖြစ်ပြီး ဆင်ဆာ စနစ်များပါဝင်သည် ။ ဥပမာအားဖြင့် စမတ်ဖုန်းတစ်လုံးသည် နေရောင်ထဲ ထွက်လိုက်ချိန်တွင် အလင်းအမှောင် အလိုုလိုချိန်ညှိပေးသည့် အလုပ်သည် ဆင်ဆာများမှတစ်ဆင့ အလင်းရောင်များနေကြောင်းကို သိသဖြင့် အလိုလျှောက်မှောင်ပေးခြင်းဖြစ်သည်/ 

Core  - ဖုန်းတစ်လုံးအနေဖြင့် ဖုန်းခေါ်ဆိုမှုပြုလုပ်နိုင်ရန်နှင့် ဆော့ဝဲများ လည်ပတ်ရန်ပြုလုပ်ပေးသည့် အပိုင်းဖြစ်သည်။ ဥပမာအားဖြင့် ဖုန်းတွင်လိုအပ်သည် ဘက်ထရီ ၊ ဖုန်းတာဝါတိုင်များနှင့် ဆက်သွယ်ပေးသည် လှိုင်းလွှင့်သည့် စနစ်များ ၊ ဖုန်း၏ ဥ◌ီးနှောက်ဟု ခေါ်ဆိုနိုင်သည့် CPU တို့ပါဝင်သည်။ 

Application - ဖုန်းတစ်လုံးတွင် အသုံးဝင်သည့် ပြက္ခဒိန် ၊ ကင်မရာ ၊ ဖုန်းမှတ်စုစာအုပ် ၊ အင်တာနက်အသုံးပြုနိုင်သည် Browser အစရှိသည်တို့အားလုံးသည် Application များဖြစ်သည်။ အချို့ Apps များသည် အသစ်ထည့်သွင်းရပြီး အချို့သည် ဖုန်းတွင် မဖြစ်မနေလိုအပ်သည့်အတွက် ဖုန်း၏ စနစ်အတွင်း ပါဝင်ပြီးဖြစ်သည်/ 
3
Tracking and Connectivity  - စမတ်ဖုန်းတစ်လုံးတွင် အခြားစက်စ္စည်းများနှင့် ချိတ်ဆက်ဆောင်ရွက်နိုင်ရန်၊ အင်တာနက်အသုံးပြုရန် ၊ ဖိုင်များ ပေးပို့ရန် အစရှိသည့်တို့အတွက် Wifi ဝိုင်ဖိုင် ၊ Bluetooth ဘလူးတုသ်၊ GPS အစရှိသည့် နည်းပညာများ ပါဝင်သည့်အပိုင်းဖြစ်သည်။ ဥပမာ သင့်အနေဖြင့် Wifi ချိတ်ဆက်အသုံးပြုဖူးသည့် နေရာတွင် နောက်တစ်ကြိမ်သွားရောက်ပါက စမတ်ဖုန်းအနေဖြင့် အလိုလျှောက် ထို Wifi ကွန်ရက်နှင့် ချိတ်ဆက်ပြီးဖြစ်နေလိမ့်မည်။ သင်၏ ဖုန်း Location ကို ဖွင့်ထားပါက သင် ည ၇ နာရီ ခန့်မှ မနက် ၇ နာရီခန့်အထိ ရှိသော နေရာအား သင့်အိမ်အဖြစ် ဖုန်း၏ မှတ်ဥာဏ်တွင် သတ်မှတ်ထားမည်ဖြစ်မည်/ 


ဘယ်လိုအန္တရာယ်တွေရှိနိင်သလဲ ( သို့ ) ဘာတွေသတိထားသင့်သလဲ 

၁. ဒေတာများ ပျက်စီးခြင်း / ခိုးယူခံရခြင်း 

စမတ်ဖုန်းတစ်လုံးတွင် မိမိ / အသုံးပြုသူ၏ ဒေတာ အချက်လတ်များသည် အရေးအကြီးဆုံးဖြစ်သည်။ စမတ်ဖုန်းအတွင်းရှိ ဓာတ်ပုံများ ၊ ဖုန်းနံပါတ်များ ၊ မှတ်စုများ ၊ ဗီဒီယိုများ ၊ ဖုန်းခေါ်ဆိုမှုမှတ်တမ်းများ အားလုံးသည် အရေးကြီးသော ဒေတာများဖြစ်သည်။ 

ထိုဒေတာများသည် ဖုန်းအခိုးခံရခြင်း ၊ ဟက်ခ်လုပ်ခြင်းခံရခြင်း ၊ ဖုန်းကုမ္ပဏီအနေဖြင့် နောက်ကွယ်မှ ခိုးယူခြင်း ၊ နောက်ယောင်ခံသော Applcation များ သွင်းထားမိခြင်း ၊ Application အတုများမှ ဒေတာများခိုးယူခြင်း အစရှိသည့် နည်းအမျိုးမျိုးဖြင့် ပျက်စီးဆုံးရှုံးနိုင်ပါသည်။ 


၂. နောက်ယောင်ခံခြင်းနှင့် ထောက်လှမ်းခံရခြင်း 

စမတ်ဖုန်းတစ်လုံး၏ ဖွဲ့စည်းပုံတွင် နောက်ယောင်ခံနိုင်သည့် စနစ်များစွာ ပါဝင်ပြီးဖြစ်ပါသည်။ ဥပမာ စမတ်ဖုန်းတစ်လုံး၏ Wifi စနစ်မှ တစ်ဆင့ မိမိဖုန်းတွင်အသုံးပြုသော ကွန်ရက်များ ၊ မိမိစက်ပစ္စည်း၏ မော်ဒယ်အမျိုးအစားနှင့် အခြားသော အင်တာနက် အသုံးပြုမှုမှတ်တမ်းများကို တစ်ပါးသူမှ ချိုးဖောက်နိုင်သည်။ 

ထို့အပြင် စမတ်ဖုန်းတစ်လုံးတွင် GPS / Location ၊ အပူချိန်နှင့် အလင်းရောင် အာရုံခံစနစ် ၊ မျက်နှာများအား မှတ်မိသည့် ကင်မရာ စနစ် အစရှိသည်တို့မှလည်း မိမိ တည်နေရာ ၊ သွင်ပြင်လက္ခဏာ နှင့် ရောက်ရှိနေသော ရာသီဥတုတို့အား သိရှိနိုင်မည်ဖြစ်သည် ။ 

ထို့ကြောင် ထို စနစ်များအား တစ်ပါးသူမှ ထိန်းချုပ်၍သော်လည်းကောင်း ၊ မိမိ အသုံးပြုသော ဖုန်းအမျိုးစားတစ်ခုခု၏ လုံခြုံရေးကျိုးပေါက်ခြင်း / ချိုးဖောက်ခြင်းမှသော်လည်းကောင်း အသုံးပြုသူများအပေါ် လုံခြုံရေးအရ များစွာအကျိုးသက်ရောက်မည် ဖြစ်ကြောင်းကို သတိပြုရန် လိုအပ်ပါသည်။ 

ဘယ်လို ကာကွယ်မှုများ ပြုလုပ်နိုင်မလဲ 

၁. ဖုန်းအမျိုးစား ရွေးချယ်ခြင်း 

မိမိ အနေဖြင့် မော်ဒယ်နိမ့်သော  ထုတ်လုပ်သည့်ခုနှစ်စောသော  ( ဤနေရာတွင် စေ◌ျးကြီးခြင်း / နောက်ဆုံးပေါ်ဖြစ်ခြင်း ကိုမဆိုလိုပါ) ဖုန်းအမျိုးစားများကို ဝယ်ယူပါက နောက်ဆုံးထွက်ရှိသော Operation System စနစ်များကို ထည့်သွင်းရာတွင်အခက်ခဲရှိနိုင်သည်။ ရလဒ်အနေဖြင့် နောက်ဆုံးအသစ်ထွက်သော လုံခြုံရေး စနစ်များကို ထည့်သွင်းအသုံးပြုနိုင်မည်မဟုတ်ပါ။ ဥပမာ 2017 ခန့်မှ နောက်ပိုင်း ဖုန်းအများစုတွင် ဝှက်စာစနစ် Encryption စနစ်သည် မဖြစ်မနေပါဝင်လာပြီဖြစ်သည်။ သင့်အနေဖြင့် 2012 ခန့်မှ ဖုန်းအားအသုံးပြုမည်ဆိုပါက နောက်ဆုံးလုံခြုံရေးစနစ်အား ရရှိနိုင်မည်မဟုတ်ပါ ။ 
သတိပြုရန် ။ မိမိ ဖုန်းဝယ်ရာတွင် ဖုန်းဆိုင်မှ ဝန်ထမ်းများအပေါ် အလွန်ကျွံမှီခိုခြင်းသည်လည်း လုံခြုံရေး ကျိုးပေါက်မှုဖြစ်နိုင်သည်။ မိမိ သတိမထားမိသည့် ခြေရာခံစနစ်တစ်ခုအား မိမိ ဖုန်းတွင့် ထည့်သွင်းမှုမျိုးကြုံတွေ့နိုင်သည်။ 



၂. မလိုအပ်သော ခြေရာခံစနစ်များအား ပိတ်ထားခြင်း 

မိမိအနေဖြင့် မလိုအပ်ပါက Wifi , Location , GPS , Bluetooth အစရှိသည်တို့ကို ဖုန်း၏ Setting တွင် လွယ်ကူစွာ ပိတ်ထားနိုင်ပါသည်။ ထိုသို့ပိတ်ထားခြင်းဖြင့် အခြားအနီးနားမှ Hacker များမှ မိမိ ဖုန်းအား တိုက်ခိုက်နိုင်သည့် လမ်းကြောင်းများအား ပိတ်ထားပြီးဖြစ်မည်ဖြစ်သည်။ 

၃. မိမိ မသိသော ( သို့ ) အသုံးပြုရန် မလိုအပ်တော့သော Application များအား ရှင်းထုတ်ခြင်း 

အချို့သော Application များသည် မိမိ ဖုန်းအားဒုက္ခပေးရန် ဝင်ရောက်နေခြင်းဖြစ်သည်။ ထို့ကြောင့် အသုံးမဝင်သော (သို့ ) မိမိ နားမလည်သော Application များအား ရှင်းထုတ်ပစ်ရန် ဝန်မလေးနေသင့်ပါ။ တစ်ခါတစ်ရံ မိမိ ဖုန်းဘေလ်များ မိမိ မသုံးပဲ ကုန်သွားခြင်း သည် ထို Application များမှ အသုံးပြုသူ၏ ဒေတာများအား ခိုးယူသွားပြီ အခြားတစ်ဖက်ရှိ ဆာဗာထဲသို့ လှမ်းပို့လိုက်ခြင်းကြောင့် အင်တာနက်ဒေတာများစွာ ကုန်ကျပြီး ဘေလ်ကုန်သွားခြင်းမျိုးဖြစ်သည်။ ထို့ကြောင့် မိမိ ဖုန်းအတွင်းရှိ Application များကို Download ရယူရာတွင် စိတ်ချရသော Playstore / Appstore မှသာ ရယူသင့်ပြီ Review တွင်း အခြားအသုံးပြုသူများ၏ မှတ်ချက်များကို သတိပြုဖတ်ရှုပြီးမှ Download ပြုလုပ်သင့်သည်။ (သို့သော် တစ်ခါတစ်ရံတွင် Playstore ၌ မြန်မာနိုင်ငံအနေဖြင့် Download မပြုလုပ်နိုင်သည့်အတွက် အခြားမှတစ်ဆင့် ရယူရသည်မျိုးလည်းရှိနိုင်သည်)

၄. စမတ်ဖုန်းအား  Screenlock ထားခြင်း 
 
စမတ်ဖုန်းတစ်လုံးတွင် Screenlock သည် အရေးကြီးသည်။ အကယ်၍ မိမိအနေဖြင့် ဖုန်းပျောက်သွားခြင်း 
(သို့) အခြားသူတစ်ဥ◌ီးမှ မိမိ သဘောမတူပဲ ဝင်ရောက်အသုံးပြုရန်ကြိုးစားပါက စကားဝှက်သိမှသာ ကာကွယ်နိုင်မည်ဖြစ်သည်။ မိမိ ၏ မျက်နှာ ၊ လက်ဗွေရာတို့နှင့်လည်း Screenlock ထားနိုင်သည် (သို့သော်) Passwordဟု ခေါ်သော စကားလုံးများ ၊ ဂဏန်းများ ၊ သကေ်တများပါဝင်သော စကားဝှက်သည် အလုံခြုံဆုံးဖြစ်သည်။ ယခုနောက်ပိုင်းဖုန်းများတွင် Screenlock ထားထားပါက ဖုန်းထဲရှိ ဒေတာများသည် အလိုလျှောက် Encrypt ဖြစ်သွားမည်ဖြစ်ပြီး အခြားသူတစ်ဥ◌ီးသည် မိမိ password အားမသိပါက မည်သည့်ဒေတာကိုမျှအလွယ်တစ်ကူရယူနိုင်တော့မည်မဟုတ်ပါ 


အထက်ပါ အချက်များသည် မိမိ ဖုန်းတစ်လုံးအား တတ်နိုင်သမျှ လုံခြုံစေရန် အလွယ်တကူလုပ်ဆောင်နိုင်သော အလေ့အထကောင်းများဖြစ်ပြီး သင့်အနေဖြင့်လည်း အခြားသော စိတ်ဝင်စားဖွယ် ဗဟုသုတများကို ယခုဝက်ဘ်ဆိုက်တွင် ဆက်လက်လေ့လာနိုင်ပါသေးသည် 

